<!DOCTYPE html>
<html>
<head>
	<title>Filipino Blog </title>
	<link rel="stylesheet" type="text/css" href="Busico1.css">

</head>

<body id="P2">
	
	<ul>
  		<li><a href="Busico.html">Home</a></li>
  		<li><a href="Busico1.html">Paglalahad</a></li>
  		<li class="active"><a href="Busico2.html">Pagsasalaysay</a></li>
  		<li><a href="Busico3.html">Paglalarawan</a></li>
  		<li><a href="Busico4.html">Pangangatwiran</a></li>
  		<li><a href="Busico5.html">Tungkol sa May-akda</a></li>
	</ul>

	<div id="title">
		<h1>Paano nga ba Malilimutan?</h1>

	</div>
		
	<div id="content">
	<p>Noong isang buwan ng Agosto sa taong 2016, ako ay pumunta sa Hong Kong upang makilahok sa isang paligsahan, ang <strong>International Mathematics Wizard Competition (IMWiC)</strong>.Ako ay isa sa mga mag-aaral na napabilang sa delegasyon ng Pilipinas para sa nasabing kompetisyon. Ako, kasama ang aking ama ay nanatili sa Hong Kong nang halos tatlong araw.</p>

	<p>Ang Hong Kong ay isang magandang lugar na may mga maraming magagandang gusali at tanawin. Pagdating mo pa lang sa kanilang paliparan ay makakita ka na ng isang malinis na lugar, nakakaayang mga tindahan, mga mabubuting tao, at ipa ba. Sa unang araw namin doon, pumunta kami sa isa sa mga kanilang tanyag na tanawin na dinadayuhan ng maraming turista na tinatawag na <strong>"The Peak."</strong> Dito, makikita mo ang halos lahat na parte ng Hong Kong sapagkat ito ay nasa itaas na bahagi ng isang bundok. Mayroon ding isang <strong>Disneyland</strong> sa Hong Kong kung saan magkakaroon ka ng pagkakataong maisabuhay kung ano ang nangyayari sa <strong>Disney</strong>.</p>

	<p>Sa mismong araw na ng paligsahan, tumaas ang temperatura ng aking katawan at hindi ko gaanong nasagutan nang mabuti ang mga tanong. Pagkatapos ay hinang-hina na ang aking katawan. Hindi na ako nakapunta sa kanilang <strong>Ocean Park</strong> sapagkat kailangan ko ng pahinga at nanatili lang kami sa aming <strong>hotel</strong>.</p>

	<p>Kinabukasan, hindi na gaanong malala ang aking sitwasyon at nilibot namin ang ilang lugar sa Hong Kong. Sumakay kami ng mga tren. Bumili kami ng mga pasalubong. Namasyal kami sa kanilang mga pasyalan. Sinulit naming ang aming natitirang oras. Ngunit sa kasamaang palad, noong kami ay tapos nang namasyal at sasakay na rapat ng tren pabalik sa aming hotel, ako ay nahuli dahil nakuha ng atensyon ko ang mga mural sa mga haligi. Nang ako ay papasok na sa pintuan ng tren, bigla itong nagsara. Ang ang aking ama ay nakapasok na at ako ay naiwan.</p>

	<p>Hindi ko alam kung ano ang aking gagawin. Muntikan akong nawala sa aking sarili.</p>

	<p>Baguhan ako sa Hong Kong at hindi ko kabisado kung saan ang mga lugar at kung paano makapunta doon. Naghintay ako ng ilang mga minuto ngunit hindi pa rin nakakabalik ang aking ama. Dahil kailangan pa naming dumalo sa <strong>awarding ceremony</strong>, hindi ko nakayang maghintay pa nang matagal at ako ay sumakay ng tren. Kahit hindi ko ito kabisado, pinilit kong alahanin kung paano makabalik sa aming hotel kung saan naghihintay ang aming mga kasama sa amin. Sa kabutihang palad, ako ay nakabalik sa aming <strong>hotel</strong> at ako ay nakadalo sa nasabing seremonya.</p>

	<p>Labis ang aking kasiyahan nang ako ay tinanghal bilang isa sa mga mag-aaral na nakakuha ng isang pilak na medalyon. Sa kabila ng lahat na aking pinagdaanan, nakuha kong maranasan kung ano ang pakiramdam ng pagkamit ng isang tagumpay. Naging mas masaya ako nang, sa wakas, ay nagkita na rin kami ng aking ama. Ang karanasang ito ay nakabaon na sa aking utak at ito'y hindi ko na makakalimutan.</p>

	</div>
</body>	


</html>